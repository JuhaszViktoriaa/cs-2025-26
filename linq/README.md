# 1.5.2. Statisztika feladat – LINQ gyakorlás

Az alábbi feladatban adott egy 15 elemű, tizedes számokból álló lista.  
A feladatod, hogy a lista elemein különböző statisztikai és átalakító műveleteket végezz el.  
Minden feladatot **LINQ segítségével** kell megoldanod.

A feladatokat önálló metódusokkal oldd meg, a metódus neve és visszatérési típusa legyen beszédes és egyértelmű.

## Feladatok
1. Add meg az összegét a lista elemeinek.
2. Számítsd ki az elemek átlagát.
3. Írd ki a legkisebb elemet.
4. Írd ki a legnagyobb elemet.
5. Add meg, hány elem található a listában.
6. Írd ki az első elemet.
7. Írd ki az utolsó elemet.
8. Ellenőrizd, hogy szerepel-e a listában egy adott érték.
9. Írd ki az adott indexen lévő elemet.
10. Válogasd ki azokat az elemeket, amelyek nagyobbak egy megadott értéknél.
11. Válogasd ki azokat az elemeket, amelyek egy adott intervallumba esnek.
12. Írd ki a negatív elemeket.
13. Ellenőrizd, hogy van-e olyan elem, amely egy adott intervallumba esik.
14. Írd ki az átlag feletti elemeket.
15. Hozz létre egy új listát, amelyben minden elem egy adott számmal van megszorozva.
16. Hozz létre egy új listát, amelyben minden elem egy adott értékkel van megnövelve.
17. Írd ki a lista egyedi (nem ismétlődő) elemeit.
18. Írd ki az első N egyedi elemet.
19. Rendezd a listát növekvő sorrendben.
20. Rendezd a listát csökkenő sorrendben.
21. Írd ki a három legnagyobb elemet.
22. Írd ki a három legkisebb elemet.
23. Írd ki az első N elemet.
24. Írd ki a listát úgy, hogy az első N elemet kihagyod.
25. Írd ki az átlag alatti elemek számát.
